[
  {
    "title": "\n             \n          \n                 \n                    \n                                          Անբավարար տեսանելիություն\n                     \n                     մառախուղի, անձրևի, ձյունաթափի և (կամ) ճանապարհային երթևեկության անվտանգության ապահովման համար այլ անբարենպաստ եղանակի պայմաններում, ճանապարհի տեսանելիություն և (կամ) մինչև 300 մետր տեսանելիության հեռավորություն։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Ավտոդրոմ\n                     \n                     տրանսպորտային միջոցների վարման ուսուցման կամ հմտություն ձեռք բերելու նպատակով վարժություններ կատարելու համար անշարժ տեղակայված կառույցներով, սարքերով և տարրերով կահավորված, ցանկապատված, առանձնացված փակ տարածք։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Ավտոհրապարակ\n                     \n                      տրանսպորտային միջոցների վարման ուսուցման նպատակով վարժություններ կատարելու համար շարժական սարքերով և տարրերով կահավորված առանձնացված տարածք։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Ավտոմոբիլ\n                     \n                     ճանապարհով մարդկանց կամ բեռներ փոխադրելու կամ բեռներ փոխադրելու համար օգտագործվող տրանսպորտային միջոցի քարշակման համար նախատեսված մեխանիկական տրանսպորտային միջոց (թեթև մարդատար ավտոմոբիլ, ավտոբուս, բեռնատար ավտոմոբիլ, բեռնաուղևորատար ավտոմոբիլ, հատուկ ավտոմոբիլ, էլեկտրամոբիլ): Այս հասկացությունն իր մեջ ներառում է տրոլեյբուսները, այսինքն` էլեկտրահաղորդիչով միացված ոչ ռելսագնաց տրանսպորտային միջոցները: Հասկացությունն իր մեջ չի ներառում այնպիսի տրանսպորտային միջոցներ, ինչպիսիք են գյուղատնտեսական տրակտորները, որոնց օգտագործումը ճանապարհով մարդկանց կամ բեռներ փոխադրելու կամ բեռներ փոխադրելու համար օգտագործվող տրանսպորտային միջոցի քարշակման համար հանդիսանում է լրացուցիչ գործառույթ։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Բնակավայր\n                     \n                     կառուցապատ տարածք, որի մուտքն ու ելքը նշված են բնակավայրի ճանապարհային նշաններով։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Երթևեկելի մաս\n                     \n                     ճանապարհի տարր` նախատեսված ոչ ռելսագնաց տրանսպորտային միջոցների երթևեկության համար։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Երթևեկության գոտի\n                     \n                     րթևեկելի մասի գծանշված կամ չգծանշված երկայնական գոտի, որի լայնությունը  բավարար է տրանսպորտային միջոցների մեկ շարքով երթևեկության համար։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Երկաթուղային գծանց\n                     \n                     ճանապարհի նույն մակարդակի վրա երկաթուղու կամ տրամվայի առանձնացված պաստառ ունեցող ուղիների հատումը։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Ընդհանուր օգտագործման տրանսպորտային միջոց\n                     \n                     կանգառի կետեր (կանգառներ) ունեցող երթուղիներով շարժվող ուղևորներ և (կամ) ուղեբեռներ տեղափոխող տրանսպորտային միջոց (տրամվայ, տրոլեյբուս, ավտոբուս)։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Թույլատրելի առավելագույն զանգված\n                     \n                     վարորդով, ուղևորներով և բեռով բեռնված, լրակազմված ու լիցքավորված տրանսպորտային միջոցի զանգված, որն արտադրող կազմակերպությունը սահմանել է որպես առավելագույն թույլատրելի: Որպես մեկ ամբողջություն՝ շարժվող տրանսպորտային միջոցների միակցված շարժակազմի թույլատրելի առավելագույն զանգված է համարվում դրա կազմում գտնվող բոլոր տրանսպորտային միջոցների թույլատրելի առավելագույն զանգվածների գումարը։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Խաչմերուկ\n                     \n                      միևնույն մակարդակի վրա ճանապարհների հատման, միացման կամ անջատման տարածք, ներառյալ` այդպիսի հատումով, միացումով, անջատումով առաջացած տարածքը, որը պայմանականորեն սահմանազատված է այդ ճանապարհների երթևեկելի մասերի հատման, միացման կամ անջատման տիրույթում առկա կորացումների համապատասխանաբար հակադիր սկզբնակետերը միացնող երևակայական գծերով: Մերձակա տարածքից ելքը ճանապարհ խաչմերուկ չի համարվում։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Կազմակերպված հետիոտնային շարասյուն\n                     \n                     համատեղ, մեկ ուղղությամբ օրենսդրությամբ սահմանված կարգով ճանապարհով շարժվող մարդկանց խումբ։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Կանգառ\n                     \n                     մինչև 5 րոպե կամ ուղևորի նuտելու, իջնելու և (կամ) տրանuպորտային միջոցը բեռնելու, բեռնաթափելու համար անհրաժեշտ ժամանակով տրանuպորտային միջոցը կանխամտածված անշարժ վիճակի բերելը։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Կայանում\n                     \n                     5 րոպեից ավելի տրանսպորտային միջոցն կանխամտածված անշարժ վիճակի բերելը, բացառությամբ ճանապարհային երթևեկության այլ մասնակցի կամ որևէ արգելքի հետ ընդհարումը կանխելու, ուղևորի նստելու, իջնելու և (կամ) տրանսպորտային միջոցը բեռնելու, բեռնաթափելու, ինչպես նաև օրենսդրությամբ նախատեսված այլ դեպքերի։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Կարգավորող\n                     \n                     ճանապարհային երթևեկությունը կարգավորելու իրավասություն ունեցող և օրենսդրությամբ սահմանված կարգով այդ կարգավորումն իրականացնող անձ։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Կողնակ\n                     \n                     տրանսպորտային միջոցի կանգառի, հեծանվորդի և հետիոտնի երթևեկության, ճանապարհի վերանորոգման ժամանակ շինանյութերի տեղադրման կամ օրենսդրությամբ սահմանված այլ դեպքերի համար նախատեսված, երթևեկելի մասին հարող, դրանից ծածկույթի տեսակով տարբերվող կամ համապատասխան գծանշումով առանձնացված ճանապարհի տարր։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Կցորդ (կիսակցորդ)\n                     \n                     շարժիչով չկահավորված տրանսպորտային միջոց, որը նախատեսված է մեխանիկական տրանսպորտային միջոցով շարժման մեջ դրվելու և դրա կազմում որպես մեկ ամբողջություն երթևեկելու համար (ներառյալ՝ հատուկ կցորդը)։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Հարկադրված կանգառ`\n                     \n                     տրանսպորտային միջոցի անսարքության կամ վարորդի կամ ուղևորի ֆիզիկական և (կամ) հոգեկան վիճակով և (կամ) բեռի փոխադրմամբ պայմանավորված` վտանգի կամ ճանապարհին ի հայտ եկած այլ խոչընդոտի պատճառով կամ լուսացույցի կամ կարգավորողի արգելող ազդանշանին ենթարկվելու կամ այլ տրանսպորտային միջոցներին ճանապարհը զիջելու կամ ճանապարհային երթևեկության այլ մասնակցի կամ որևէ արգելքի հետ ընդհարումը կանխելու կամ տրանսպորտային միջոցը կանգնեցնելու մասին ոստիկանության ծառայողի կամ այլ իրավասու անձի` օրենքով սահմանված կարգով տրված պահանջը կատարելու կամ Հայաստանի Հանրապետության կառավարության կողմից հաստատված ճանապարհային երթևեկության կանոններով նախատեսված պահանջը կատարելու նպատակով տրանuպորտային միջոցը կանխամտածված անշարժ վիճակի բերելը: Կանգառի համար օրենսդրությամբ սահմանված կանոնները չեն տարածվում հարկադրված կանգառի դեպքերի վրա։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Հեծանիվ\n                     \n                     առնվազն երկու անիվ ունեցող և, որպես կանոն, դրա վրա գտնվող անձի մկանային ուժով, մասնավորապես ոտնակի կամ բռնակի oգնությամբ շարժման մեջ դրվող տրանuպորտային միջոց, բացառությամբ հաշմանդամային uայլակի, որը կարող է ունենալ նաև երկարատև ծանրաբեռնվածության ռեժիմում 0.25 կՎտ-ը չգերազանցող նոմինալ առավելագույն հզորությամբ` 25 կմ/ժ-ից ավելի արագության դեպքում ավտոմատ անջատվող էլեկտրական շարժիչ։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Հետիոտն\n                     \n                     տրանսպորտային միջոցից դուրս` ճանապարհի վրա գտնվող անձ, բացառությամբ ճանապարհի վրա աշխատանքներ իրականացնելու իրավասություն ունեցող և օրենսդրությամբ սահմանված կարգով այդ աշխատանքներն իրականացնող անձի: Հետիոտնին հավասարեցվում է առանց շարժիչի հաշմանդամային սայլակով տեղաշարժվող, հեծանիվ, մոպեդ, մոտոցիկլ տանող կամ բեռնասայլակ, սահնակ, մանկասայլակ կամ հաշմանդամային սայլակ քաշող (հրող) անձը, ինչպես նաև շարժիչով հաշմանդամային սայլակով հետիոտնի արագությամբ տեղաշարժվող հաշմանդամը։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Հետիոտնային անցում\n                     \n                     ճանապարհային նշաններով և (կամ) գծանշումներով նշված և օրենսդրությամբ սահմանված կարգով հետիոտների տեղաշարժվելու համար նախատեսված երթևեկելի մասի առանձնացված հատված։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Ճանապարհ\n                     \n                     առնվազն մեկ երթևեկելի մաս ունեցող, իսկ առկայության դեպքում նաև տրամվայի գծեր, մայթեր, կողնակներ և բաժանարար գոտիներ ներառող և օրենսդրությամբ սահմանված կարգով տրանսպորտային միջոցների երթևեկության համար օգտագործվող կահավորված կամ հարմարեցված հողային գոտի կամ արհեստական կառույցի մակերես։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Ճանապարհային երթևեկություն\n                     \n                     տրանսպորտային միջոցով կամ առանց դրա ճանապարհով մարդկանց տեղաշարժման և (կամ) բեռների փոխադրման ընթացքում առաջացող հասարակական հարաբերությունների համակարգ։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Ճանապարհային երթևեկության անվտանգություն\n                     \n                     ճանապարհատրանսպորտային պատահարներից երթևեկության մասնակիցների պաշտպանվածության վիճակ։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Ճանապարհային երթևեկության կազմակերպման տեխնիկական միջոցներ\n                     \n                     ճանապարհային նշաններ, լուսացույցներ, պաշտպանիչներ, գծանշումներ և այլն։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Ճանապարհների ինժեներական կառույցներ\n                     \n                     կանգառներ, երկաթուղային գծանցներ, քաղաքային էլեկտրատրանսպորտի գծեր, ավտոտաղավարներ,  տրանսպորտային միջոցների կայանավայրեր, հանգստյան գոտիներ, ձյունապաշտպան անտառաշերտեր, տնկիներ, ճանապարհի օտարման շերտից դուրս գտնվող շրջանցող ուղիներ, հակահրդեհային և հակաձնահոսային կառույցներ, հակավթարային փակուղիներ, ճանապարհային կապ, լուսավորություն և այլն։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Ճանապարհատրանսպորտային պատահար\n                     \n                     ճանապարհով տրանսպորտային միջոցի շարժման ընթացքում և դրա մասնակցությամբ առաջացած դեպք, որի հետևանքով զոհվել կամ վիրավորվել են մարդիկ կամ վնասվել են տրանսպորտային միջոցներ, բեռներ, կառույցներ կամ պատճառվել է այլ նյութական վնաս։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Ճանապարհային երթևեկության անվտանգության ապահովում\n                     \n                     ճանապարհատրանսպորտային պատահարների կանխարգելմանը և դրանց հետևանքների ծանրության նվազեցմանն ուղղված գործունեություն։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          ճանապարհային երթևեկության մասնակից\n                     \n                     (այսուհետ` երթևեկության մասնակից)` ճանապարհային երթևեկությանը անմիջականորեն մասնակցող անձ` վարորդ, հետիոտն, ուղևոր։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Ճանապարհային երթևեկության կազմակերպում\n                     \n                     ճանապարհային երթևեկության կարգավորմանն ուղղված կազմակերպչական, իրավական և տեխնիկական համալիր միջոցառումներ։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Մայթ\n                     \n                     օրենսդրությամբ սահմանված կարգով հետիոտնի տեղաշարժվելու համար նախատեսված երթևեկելի մասին հարող կամ դրանից որևէ եղանակով առանձնացված ճանապարհի տարր։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Մեխանիկական տրանսպորտային միջոց\n                     \n                      շարժիչով շարժման մեջ դրվող տրանսպորտային միջոց, ներառյալ` տրակտորները, ինքնագնաց մեքենաները և մեխանիզմները (բացի այն տրանսպորտային միջոցներից, որոնց շարժիչի աշխատանքային ծավալը չի գերազանցում 50 խորանարդ սանտիմետրը), ինչպես նաև տրոլեյբուսները և էլեկտրամոբիլները։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Մերձակա տարածք\n                     \n                     տրանսպորտային միջոցների միջանցիկ երթևեկության համար (բակեր, կայանատեղեր, փակ տարածքներ, ավտոլցավորման կայաններ և այլն) չնախատեսված, ճանապարհին անմիջականորեն սահմանակից տարածք։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Միջազգային երթևեկություն\n                     \n                     այլ երկրում գրանցված և անընդմեջ կամ մինչև երկու ամսվա ընդմիջումով և մինչև մեկ տարվա ընթացքում Հայաստանի Հանրապետությունում գտնվող տրանսպորտային միջոցի երթևեկությունը Հայաստանի Հանրապետությունում։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Մոպեդ\n                     \n                     50 uմ3 աշխատանքային ծավալը չգերազանցող աշխատանքային ծավալով ներքին այրման շարժիչ կամ երկարատև ծանրաբեռնվածության ռեժիմում 0.25 կՎտ-ից ավելի և 4 կՎտ-ից պակաս նոմինալ առավելագույն հզորությամբ էլեկտրական շարժիչ ունեցող երկանիվ կամ եռանիվ մեխանիկական տրանuպորտային միջոց, որի առավելագույն կառուցվածքային արագությունը չի գերազանցում 50 կմ/ժ-ը: Մոպեդին են հավասարեցվում համարժեք տեխնիկական բնութագրեր ունեցող քվադրիցիկլերը։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Մոտոցիկլ\n                     \n                     կողային կցորդով կամ առանց դրա երկանիվ մեխանիկական տրանսպորտային միջոց, որի շարժիչի աշխատանքային ծավալը (ներքին այրման շարժիչի դեպքում) գերազանցում է 50 uմ3-ը, կամ առավելագույն կառուցվածքային արագությունը (ցանկացած շարժիչի դեպքում) գերազանցում է 50 կմ/ժ-ը: Մոտոցիկլին են հավասարեցվում նաև լրակազմված և լցավորված վիճակում առանց վարորդի, ուղևորների, բեռի, իսկ էլեկտրական տրանսպորտային միջոցների դեպքում` նաև առանց մարտկոցների` 400 կգ-ը (բեռների փոխադրման համար նախատեսված տրանսպորտային միջոցների համար` 550 կգ-ը) չգերազանցող զանգված և 15 կՎտ-ը չգերազանցող շարժիչի առավելագույն արդյունավետ հզորություն ունեցող տրիցիկլերը, ինչպես նաև մոտոցիկլային նստեցվածքով կամ մոտոցիկլային տեսակի ղեկով քվադրիցիկլերը։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Ոչ սթափ վիճակ\n                     \n                     ալկոհոլային խմիչքի, թմրամիջոցների կամ հոգեմետ նյութերի օգտագործմամբ պայմանավորված` մարդու ֆիզիկական և (կամ) հոգեկան վիճակ, որի դեպքում տրանսպորտային միջոց վարելն առաջացնում է վարչական պատասխանատվություն։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Որակավորման քննություն\n                     \n                     համապատասխան կարգի տրանսպորտային միջոց վարելու իրավունք ձեռք բերելու համար ուսումնական ծրագրերին համապատասխան անցկացվող տեսական և (կամ) գործնական քննություն։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          վազանց` շարժման մեջ գտնվող մեկ կամ մի քանի տրանսպորտային միջոցից առաջ անցնելը՝ կապված զբաղեցրած գոտուց դուրս գալու հետ\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Վարորդ\n                     \n                     տրանսպորտային միջոցը ղեկավարող անձ: Վարորդին է հավասարեցվում նաև վարել սովորեցնողը, ինչպես նաև ճանապարհով բեռնակիր և (կամ) հեծկան կենդանիներ կամ անասուններ քշող անձը։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Վթարային իրադրություն\n                     \n                     երթևեկության մասնակցի և (կամ) կարգավորողի գործողության և (կամ) անգործության հետևանքով առաջացած իրավիճակ, որի ժամանակ ստեղծվում է ճանապարհատրանսպորտային պատահարի իրական վտանգ։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Տեսանելիության հեռավորություն\n                     \n                      վարորդի նստատեղի բարձրության վրա գտնվող դիտակետից մինչև նույն բարձրության վրա գտնվող տեսանելի առարկան եղած հեռավորությունը։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Տրանսպորտային միջոց\n                     \n                     ճանապարհով մարդ, բեռ կամ վրան տեղադրված սարքավորում փոխադրելու համար նախատեսված սարք։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          ՈՒղևոր\n                     \n                     տրանսպորտային միջոցի սրահում (խցիկում) կամ տրանսպորտային միջոցի վրա գտնվող, ինչպես նաև տրանսպորտային միջոցը նստող (բարձրացող) ու դրանից դուրս եկող (իջնող) անձ, բացառությամբ վարորդի և վարել սովորեցնողի։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Օրվա մութ ժամանակ\n                     \n                     մթնշաղի վերջի և աղջամուղջի սկզբի միջև ընկած ժամանակահատվածը։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Սվտոբուս\n                     \n                     ուղևորների համար նախատեսված 8-ից ավելի նստատեղ ունեցող, իր կառուցվածքով և կահավորվածությամբ ուղևորների և ուղեբեռի անվտանգ և հարմարավետ փոխադրման համար նախատեսված ավտոմոբիլ։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Բաժանարար գոտի\n                     \n                     ճանապարհի հարակից երթևեկելի մասերը բաժանող, կառուցվածքորեն և (կամ) համապատասխան գծանշումով առանձնացված տարր, որը նախատեսված չէ տրանսպորտային միջոցների և հետիոտների երթևեկության կամ կանգառի համար։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Բեռնատար ավտոմոբիլ\n                     \n                     իր կառուցվածքով և կահավորվածությամբ բեռների փոխադրման համար նախատեսված ավտոմոբիլ։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Զոհված\n                     \n                     ճանապարհատրանսպորտային պատահարի հետևանքով մահացած անձ։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Ընդհանուր օգտագործման տրանսպորտային միջոցի կանգառի կետ\n                     \n                     ընդհանուր օգտագործման տրանսպորտային միջոցի երթուղու որոշակի հատվածում ուղևորների նստեցման-իջեցման համար նախատեսված և համապատասխան ճանապարհային նշաններով կահավորված վայր։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Թեթև մարդատար ավտոմոբիլ\n                     \n                     ուղևորների համար նախատեսված 8-ից ոչ ավելի նստատեղ ունեցող, իր կառուցվածքով և կահավորվածությամբ ուղևորների և ուղեբեռի անվտանգ և հարմարավետ փոխադրման համար նախատեսված ավտոմոբիլ։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Ինքնաշեն տրանսպորտային միջոց\n                     \n                     անհատական (կոլեկտիվ) եղանակով կառուցված տրանսպորտային միջոցների համար սահմանված տեխնիկական պայմաններին համապատասխան պատրաստված տրանսպորտային միջոց։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Իրավասու պաշտոնատար անձ\n                     \n                     վարչական իրավախախտման արձանագրություն կազմելու և (կամ) դրա հիման վրա որոշում կայացնելու իրավասություն ունեցող ոստիկանության պաշտոնատար անձ։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Հաշվառումից հանում\n                     \n                     տրանսպորտային միջոցն իրավասու այլ մարմնի կողմից հաշվառելու կամ Հայաստանի Հանրապետության տարածքից արտահանման կամ խոտանման հետ կապված հաշվառման գործողություն։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Հատուկ տարածք\n                     \n                     արգելանքի տակ դրված տրանսպորտային միջոցների պահպանման համար նախատեսված ոստիկանության կամ այլ իրավասու մարմնի կողմից պահպանվող տարածք։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Վերահաշվառում\n                     \n                      տրանսպորտային միջոցի հաշվառման տվյալներից (սեփականատիրոջ ազգանուն, անուն, հասցե, տրանսպորտային միջոցի տեսակ, մակնիշ, համարանիշ, գույն, համարակիր ագրեգատների համարներ, թույլատրված առավելագույն զանգված, առանց բեռնվածության զանգված, հաշվառման վկայագրում կատարված հատուկ նշումներ) որևէ մեկի փոփոխության հետ կապված հաշվառման գործողություն։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Վերասարքավորում\n                     \n                     տրանսպորտային միջոցի կառուցվածքով նախատեսված, ճանապարհային երթևեկության անվտանգության ապահովման վրա ազդող բաղադրիչ մասերի կամ սարքավորումների օտարման կամ չնախատեսվածների տեղադրման հետ կապված տրանսպորտային միջոցի կառուցվածքի փոփոխություն։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Վիրավոր\n                     \n                     ճանապարհատրանսպորտային պատահարի հետևանքով մարմնական վնասվածք ստացած անձ, որով պայմանավորվում է նրա հետագա հոսպիտալացումը կամ ամբուլատոր բուժման անհրաժեշտությունը\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Տրանսպորտային միջոցի պետական գրանցում\n                     \n                      տրանսպորտային միջոցի սեփականության, գրավի և լիզինգի պայմանագրով վարձակալության իրավունքների ծագման, փոփոխության, դադարման գրանցում։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Ավտոգնացք\n                     \n                     կցորդի (կիսակցորդի) հետ կցված մեխանիկական տրանսպորտային միջոց (քարշակման համար միմյանց կցված մեխանիկական տրանսպորտային միջոցները ավտոգնացք չեն համարվում)։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Զիջել ճանապարհն այլ տրանսպորտային միջոցների\n                     \n                     վարորդը չպետք է շարունակի կամ վերսկսի շարժումը կամ կատարի որևէ մանևր, եթե դա կարող է այլ տրանսպորտային միջոցների վարորդներին ստիպել անսպասելի փոխել շարժման ուղղությունը կամ արագությունը:\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Բեռնաուղևորատար ավտոմոբիլ\n                     \n                     իր կառուցվածքով և կահավորվածությամբ բեռների փոխադրման, ինչպես նաև ուղևորների համար նախատեսված վեցից ոչ ավելի նuտատեղ ունեցող, ուղևորների և ուղեբեռի անվտանգ և հարմարավետ (բեռի փոխադրման համար նախատեսված հատվածը ուղևորների և ուղեբեռի փոխադրման սրահից հուսալիորեն առանձնացված) փոխադրման համար նախատեսված ավտոմոբիլ:\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Էլեկտրամոբիլ\n                     \n                     էլեկտրաէներգիայի ինքնուրույն աղբյուրից սնուցվող մեկ կամ մի քանի էլեկտրաշարժիչով շարժման մեջ դրվող ավտոմոբիլ (բացառությամբ տրոլեյբուսի և տրամվայի):\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Հատուկ ավտոմոբիլ\n                     \n                     իր վրա տեղադրված ագրեգատների, սարքերի և սարքավորումների օգնությամբ տարբեր` առավելապես ոչ տրանսպորտային (մարդ կամ բեռ փոխադրելու հետ չկապված) աշխատանքներ իրականացնելու համար նախատեսված ավտոմոբիլ:\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Հատուկ կցորդ (կիսակցորդ)\n                     \n                     իր վրա տեղադրված ագրեգատների, սարքերի և սարքավորումների օգնությամբ տարբեր` առավելապես ոչ տրանսպորտային (մարդ կամ բեռ փոխադրելու հետ չկապված) աշխատանքներ իրականացնելու համար նախատեսված կցորդ (կիսակցորդ):\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Տրիցիկլ\n                     \n                     տրանսպորտային միջոցի միջին երկայնական հարթության համեմատ համաչափ տեղակայված երեք անիվներով տրանսպորտային միջոց, որի շարժիչի աշխատանքային ծավալը (ներքին այրման շարժիչի դեպքում) գերազանցում է 50 uմ3-ը, և (կամ) առավելագույն կառուցվածքային արագությունը (ցանկացած շարժիչի դեպքում) գերազանցում է 50 կմ/ժ-ը։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Քվադրիցիկլ\n                     \n                     25 կմ/ժ-ից ոչ պակաս առավելագույն կառուցվածքային արագությամբ, 15 կՎտ-ից ոչ ավելի շարժիչի առավելագույն հզորությամբ, լրակազմված և լցավորված վիճակում առանց վարորդի, ուղևորների, բեռի, իսկ էլեկտրական տրանսպորտային միջոցների դեպքում` նաև առանց մարտկոցների զանգվածի` 400 կգ-ից (բեռների փոխադրման համար նախատեսված տրանսպորտային միջոցների համար` 550 կգ-ից) ոչ ավելի զանգվածով, ընդհանուր օգտագործման ավտոմոբիլային ճանապարհներին շահագործման համար նախատեսված քառանիվ մոտոտրանսպորտային միջոց։\n                                          \n                 \n   \n            \n         ",
    "type": "Օրենքում կիրառվող հասկացություններ"
  },
  {
    "title": "\n             \n          \n                 \n                    \n                                          Քվադրոցիկլ\n                     \n                     69 կՊա-ից (0.7 կգուժ/սմ2) ոչ ավելի ներքին ճնշմամբ անվադողերով, մոտոցիկլային նստեցվածքով նստատեղ և մոտոցիկլային տեսակի ղեկ ունեցող, ընդհանուր օգտագործման ավտոմոբիլային ճանապարհներից դուրս միայն մեկ մարդու (վարորդի) փոխադրման (երթևեկության) համար նախատեսված մոտոտրանսպորտային արտաճանապարհային քառանիվ միջոց (մոտոամենագնաց): Քվադրոցիկլերը (մոտոամենագնացները), ինչպես նաև ձյունաճահճագնացները և ձյունագնացներն ընդհանուր օգտագործման ավտոմոբիլային ճանապարհներով շահագործելն արգելվում է:\n                                          \n                 \n   \n            \n         ",
    "type": "Օրենքում կիրառվող հասկացություններ"
  }
]
